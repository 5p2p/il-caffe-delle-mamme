---
title: Perchè non godi della tua vita?
date: 2017-11-27 09:37:00 Z
---

I figli sono la nostra occasione per diventare persone migliori. Per voler bene ai miei figli e dare quell'amore di cui hanno bisogno, mi sono sentita spinta a studiare scienze dell'educazione, a mettermi in gioco. Allo stesso tempo i nostri figli sono lo specchio di quello che ricevono da noi e spesso anche esempio a cui guardare.


Dice il vangelo:

> In verità vi dico: se non vi convertirete e non diventerete come i bambini, non entrerete nel regno dei cieli <cite>Mt 18,3</cite>

Allora che vuol dire? Dobbiamo fare i capricci anche noi?! No! Probabilmente dobbiamo essere liberi e preoccuparci di meno, ma godere della vita, delle piccole cose. 

L'altro giorno, dopo mesi e mesi di caldo e sole, finalmente é arrivata un po' di pioggia. É stato impossibile far salire nostra figlia in macchina all'uscita di scuola perché voleva godersi la pioggia che scendeva sul suo viso mentre camminava per tornare a casa. Era cosí bella e libera mentre saltellava felice verso casa che non potevamo darle torto e l'abbiamo lasciata fare. Questa é davvero libertá: saper godere a pieno delle piccole cose. Questo é Amare con la A maiuscola la vita e tutti i suoi regali.

Insomma, i nostri figli sono l'esempio e il motivo per diventare persone migliori. Più riusciamo a volerci bene, più riusciremo a dar loro quel bene che desideriamo abbiano. 
Ma come si fa ad amarsi? Cosa ci impedisce di sentirci libere? Perché non sei libera a 40 anni di sbagliare osando in qualcosa di diverso? Perché ancora pensi che quello che ti succede è quello che decide se sarai felice? Tu puoi prendere in mano la tua vita e godere! 

Ma come si fa?

Incontriamo tantissime persone in giro per l'Italia e all'estero e ci rendiamo sempre conto che da una parte ci sono persone over-quaranta che si sentono frustrate a non avere un marito e dei figli da amare e, dall'altra parte, ci siamo noi mamme che abbiamo un marito e dei figli da amare e siamo frustrate lo stesso. Ma dov'é allora il problema? Forse non é in quello che hai, ma in quello che sei. Mi rendo conto che solo in Dio si trova la vera felicitá. Non é frutto di bacchette magiche, ma di un cammino che passa spesso da passi concreti e strumenti chiari. Il mio padre spirituale, confrontandoci su queste ed altre questioni, ci ha regalato un piccolo libretto riassuntivo scritto da lui su quelle che si chiamano le **12 ingiunzioni dei coniugi Goulding**. Nella pratica sono uno schema riassuntivo di tutti i messaggi negativi e castranti che ognuno di noi ha ricevuto dai propri genitori in maniera consapevole o inconscia. Avete presente quelle frasi tipo: "le principesse non si comportano cosí", "i veri ometti non piangono", "non ti sporcare perché facciamo brutta figura", "hai visto che brava la Giulia che giá sparecchia!", "zitto tu che non capisci niente" e potrei continuare ad oltranza. Queste frasi o piccoli proverbi sono stati interiorizzati quando eravamo bambini e adesso, questi ed altri, li riprensentiamo ai nostri figli.

L'Amore per essere veramente Amore deve essere gratuito e libero. Quando manca una di queste caratteristiche non parliamo di amore ma di _crocerossinaggine_ e rivendicazioni: "dopo tutto quello che ho fatto per te", "mi spacco la schiena a lavorare e fare le corse per tornare a casa e farvi trovare tutto in ordine e pulito e voi (marito e figli) non mi ubbidite mai". Avete mai detto queste frasi?? Per amare in libertá dobbiamo liberarci di tutti quei no che abbiamo interiorizzato. **Lavorare ogni settimana sulle 12 ingiunzioni** ci aiuterá a chiamare le cose che ci bloccano per nome e a lavorarci sopra... ed è quello che faremo quest'anno con il _caffè delle mamme_. 

I nostri figli imparano da quello che facciamo e che siamo e non da quello che diciamo a parole. Se tu _ti_ rispetti vedrai che anche tuo figlio avrà rispetto di te. Se tu riesci a godere della vita, tuo figlio imparerá da te a fare lo stesso. 


